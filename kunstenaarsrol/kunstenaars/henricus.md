# Henricus Rol

*"Hij leefde om te schilderen, en schilderde om te leven."*

```{figure}  /images/Henricus_zelfportret_1977.jpg
:alt: Zelfportret van Henricus Rol (1977).
:align: right
:width: 300


Zelfportret - Henricus Rol (1977).
```

## Biografie

- 1906: Henricus (Riek) Rol geboren top 23 juni te Amsterdam, zoon van Cornelis Rol en Trijntje Moojen-de Gooyer.
- 1918: Verhuist naar Den Haag/Voorburg.
- 1918 - 1923:  Volgt de opleiding aan de ambachtsschool schildert aldaar imitatie marmer, noten-, mahonie en eikenhout en tekent minutieus planten en insecten.
- 1923 - 1928: Volgt de opleiding aan de Academie voor Beeldende Kunsten te Den Haag.
- 1927 - 1940: Schildert stillevens en kopieën.
- 1928 : Verwerft een koninklijke subsidie (1928-1929). Werkt - reeds tijdens zijn opleiding aan de Academie - onder de naam van zijn vader aan het Verkade-album *Paddestoelen*. Krijgt zijn eerste opdrachten voor portretten.
- 1929 : Verwerft ten tweede male een koninklijke subsidie (1929-1930). Ontmoet Marie Aleid (Riet) van Mourik Broekman.
- 1929 - 1940: Levert een belangrijke bijdrage aan 9 Verkade-albums (excl. *Paddestoelen*), die voor/in de oorlog worden uitgebracht en aan de albums *Vogels in Artis* en *Eik en Beuk* die verschijnen in resp. 1988 en 1995.
- 1935 : Ontwikkelt zich als een goed restaurateur.
- 1938 : Begint met het schilderen van bloemen voor met name de catalogi van het   bloembollenbedrijf Stassen. Is overwerkt en gaat in de winter 1938-1939 naar Davos, Zwitserland.
- 1939: Neemt foto-opdrachten aan. In de mobilisatie ontwikkelt hij nieuwe camouflagetechnieken. Begint met het schilderen van miniaturen.
- 1940: Maakt illustraties voor het laatste in de oorlog uitgebrachte Verkade-album. *Apen en hoefdieren in Artis*, alsook voor *Vogels in Artis*. Verlaat de militaire dienst.
- 1942:  Trouwt met Riet van Mourik Broekman op 8 september. Verhuist naar Nieuwkoop/Noorden.
- 1944: Geboorte zoon Johannes (Hanno).
- 1946: Geboorte zoon Maarten.
- 1946 - 1983: Schildert na de oorlog o.a. statieportretten.
- 1946 - 1976: Maakt kopieën, verricht veel restauratiewerkzaamheden voor musea en particulieren en schildert veel portretten, werkt voor bloembollenbedrijf Stassen te Hillegom (tot 1973). Leidt leerlingen op in het restauratie-vak.
- 1947: Geboorte dochter Celine.
- 1950:  en verder Reist in zijn vakantie met zijn gezin naar Frankrijk, Zwitserland en Italië, maakt daar landschappen.
- 1960 - 1970: Reist als illustrator voor de catalogi van de firma Stassen regelmatig naar het buitenland (Zwitserland, Oostenrijk, Engeland en Duitsland) om drukproeven te corrigeren. Zijn zoon Hanno volgt in de voetsporen van zijn vader, echter ontwikkelt zijn eigen stijl. Zijn vader wordt in later jaren beïnvloed door zijn zoon, die een bijzonder talent heeft het aquarelleren.
- 1971: Bereikt de pensioengerechtigde leeftijd. Werkt minder onder druk, maar neemt nog wel opdrachten aan (met name portretten).
- 1973: Beëindigt zijn werk voor de catalogi voor bloembollenbedrijf Stassen.
- 1975 - 1991: Bezoekt een aantal keren zijn zoon Hanno in Nieuw-Zeeland.
- 1976: Stopt met het schilderen van miniaturen.
- 1976 - 1992: Schildert werken waar hij zin in heeft, neemt nog maar weinig opdrachten aan.
- 1985: Heeft een ernstige longontsteking. Zijn vrouw Riet krijgt een hartinfarct. Samen zijn ze opgenomen in het ziekenhuis in Leiderdorp. Houden na herstel  vakantie op Kreta.
- 1992: Overlijdt in de nacht van 29 augustus 1992 in zijn woonplaats te Noorden.

# Henricus Rol: Illustrator voor de Verkadealbums en alleskunner. Deel 3

```{post} 2023-04-15
---
tags: Henricus Rol, Verkade albums, Zaans Museum, Artis, Verkade albums
author: Peta Steenis
language: nl
---
```

In Artis heeft Henricus ook voorstudies van vogels gemaakt.
In zijn atelier werkte hij die uit tot aquarellen.
Voor een kleine aquarel kreeg hij in aanvang 15 gulden, later werd dat 20 en 25 gulden.

```{figure} /images/voorstudie-in-Artis.jpg
:alt: Voorstudie 3. Apen en vogels.
:align: right
:width: 350

Voorstudie 3. Apen en vogels.
```

Het gebeurde niet vaak, maar de schrijvers keurden een enkele keer een afbeelding af.
Een voorbeeld daarvan is een prachtige schilderijtje van twee Koko Burra’s.
Henricus had de vogels geschilderd met opgezette veren vanwege de kou.
Dat hadden de schrijvers blijkbaar niet bedoeld, het waren volgens hen geen Koko Burra’s en moest dus over.

```{figure} /images/Koko-Burras-1938-aquarel.jpg
:alt: Koko Burra’s met opgezette veren, 1938.
:align: left
:width: 250

Koko Burra’s met opgezette veren, 1938.
```

Henricus had goede herinneringen aan het cactusalbum.
Dan zat hij in volslagen eenzaamheid in een hoekje van zijn atelier te schilderen, een grote lamp op de cactus gericht, alsof deze in de woestijn stond en werkte heel precies.
Hij vond het leuk om te vertellen, dat hij 1.200 stekels op de cactus had geschilderd.
Elk plaatje was een klein schilderijtje.

```{figure} /images/Verkade-album-cactussen-collectie-Zaans-Museum.jpg
:alt: Knots-toortscactus, 1931.
:align: right
:width: 250

Knots-toortscactus, 1931.
```

Er was volop contact tussen de kunstenaars en Verkade.
De kunstenaars bespraken en bekritiseerden elkaars werk en legden verantwoording af aan de toenmalige Arnold Verkade.
Henricus bewaarde goede herinneringen aan die besprekingen met Arnold Verkade.
Rond 1946 heeft Henricus miniaturen geschilderd van hem en mevrouw Verkade-Honig.
Door het uitbreken van de Tweede Wereldoorlog stopte Verkade in 1940 met het uitgeven van de albums.
Het album Vogelzang was toen nog niet af en werd uiteindelijk pas in 1965 uitgegeven.

Henricus was vanwege zijn astma afgekeurd voor militaire dienst, toch ging hij vrijwillig in dienst.
Tijdens de mobilisatie werkte hij op slot Loevestein in het camouflageatelier.
Hij ontwikkelde daar nieuwe camouflagetechnieken.
Door bestudering van alle kleuren bepaalde hij welke kleuren het meest en het minst zichtbaar waren.
Er werden kazematten gecamoufleerd met in gaas gevlochten heide waarop met de verfspuit vlekken gespoten werden.
Het resultaat was zo goed, dat een hoge officier die op bezoek kwam in een gecamoufleerd gat viel.

Tijdens zijn diensttijd kreeg Henricus van zijn kapitein verlof om de illustraties voor de “Vogels in Artis” af te maken.
Diezelfde kapitein zei: “Als je zo goed plaatjes van apen kunt schilderen, dan kun je vast ook miniaturen schilderen.
Kun je mij ook schilderen?” Dat is goed gelukt en het werd het begin van een hele reeks miniaturen, waaronder één van prinses Beatrix.

```{note}
Dit artikel is oorspronkelijk verschenen op de website van het [Zaans Museum](https://zaansmuseum.nl/verhaal/deel-3-henricus-rol-illustrator-voor-de-verkadealbums-en-alleskunner/) en is hier met toestemming gereproduceerd.
```
